Projekt portfolio inwestycyjne (20pkt)

(estymowany czas realizacji listy ~6h)

Zakładamy, że użytkownik naszego programu dysponuje zasobami finansowymi różnego pokroju: akcje zagraniczne, akcje polskie, kryptowaluty, waluty, ...
Można rozszerzyć/zmodyfikować zbiór - modyfikacje do konsultacji. Nasz program ma w praktyczny sposób podsumować portfolio inwestycyjne.
Wykorzystując nabyte podczas semestru umiejętności programistyczne piszemy namiastkę klienta inwestycyjnego.

1. Program ma czytać z JSONa konfiguracyjnego informacje o posiadanych zasobach, ich ilościach oraz średniej cenie ich nabycia. Ma się tam również znaleźć info o walucie bazowej USD/EUR/PLN (1pkt)
sami umieszczamy dane w jsonie i go z tamtad pobieramy

2. Ściągamy z dostępnych API notowania zasobów w stosunku do waluty bazowej.
a) Jeśli są dostępne informacje o kupnie/sprzedaży - patrzymy na kursy kupna i liczymy z którymi ofertami trzeba sparować zasób użytkownika, by wyprzedać całą posiadaną ilość (patrzymy wgłąb tabeli bids) (5pkt)
b) Jeśli dla danego zasobu nie mamy dostępu o kursach kupna/sprzedaży (np bezpłatne api dla akcji) upraszczamy proces - bierzemy cenę ostatniej transakcji i nie liczymy wolumenu (2pkt)
W wyniku zadania 2 wyświetlamy listę zasobów użytkownika w tabeli (nazwa zasobu, ilość, cena(cena ostatniej transakcji), wartość(liczona wg cen jak w punktach a i b) ).
W ostatnim wierszu tabeli uwzględnić sumy poszczególnych pól z kolumny wartość (i dla przyszłej kolumny z zadania 3 i 4).
Q: jesli nie ma danych to nie oslugujemy rynku


3. Analogicznie do zadania 2 liczymy to samo tylko do zadanej głębokości portfolio.
Użytkownik wprowadza informację, że chciałby sprzedać przykładowo 10% swoich zasobów i dla tej ilości robimy wycenę jak z zadania 2.
Dodajemy do tabeli kolumnę "wartość 10%"
(uwaga kontrolna - cena z podpunktu a) będzie korzystniejsza, bo patrzymy "płycej" w książce ofert kupna, czyli patrzymy tylko na korzystniejsze oferty) (3pkt)

4. Uwzględnić w przybliżeniu należny podatek od zysków kapitałowych. W Polsce jest to 19% od zysków. By policzyć zysk musimy najpierw policzyć całkowity koszt nabycia zasobu lub części zasobu którą zamierzamy sprzedać.
Do tabeli dodać kolumnę wartość netto (wartość danego zasobu po odjęciu należnego podatku od zysku. Zysk to obecna wartość DANEJ ILOŚCI ZASOBU pomniejszona o koszt JEJ nabycia).
Analogicznie dodajemy "wartość 10% netto" dla uzupełnienia kwoty netto do zad 3 (2pkt)

5. Do tabeli dodać skrótową informację o rekomendowanym miejscu sprzedaży - gdzie spośród dostępnych giełd najbardziej opłaca się sprzedać dany zasób.
Mogą to być 3 pierwsze litery giełdy z najkorzystniejszą w danym momencie ceną. (2pkt)

6. Wykorzystać zadanie realizowane w ramach poprzedniej listy i do tabeli z zasobami dodać informację o możliwym arbitrażu. Arbitraż sprawdzać tylko na zbiorze zasobów dostępnych w portfolio.
Kolumnę nazwać arbitraż, wpisać do niej skrótowo nazwy giełd i parę walutową na której jest możliwy arbitraż oraz potencjalny zysk. Można założyć, że ten punkt dotyczy tylko kryptowalut.
Przykładowo BB-BITT, LTCBTC, +0.6LTC (3pkt)

7. Wygodny interfejs graficzny do programu, może być jako front postawiony do projektu. Interfejs ma umożliwiać wprowadzenie zasobów, ich ilości i średniego kosztu nabycia jednostki oraz zapis portfela do jsona (2pkt)
mozna sobie odpuscic


Hint: jeśli w którymś przypadku wystąpi u Was konieczność przeliczenia walut pomiędzy sobą np USD na PLN a na giełdzie nie będzie wiarygodnej informacji o kursie proszę wykorzystać API NBP, kursy średnie z ostatniego dostępnego dnia.

Dla grup tygodnia parzystego deadline 09.06.2021r, dla grup z tygodnia nieparzystego 16.06.2021r.
UWAGA - bardzo proszę o oddanie listy wcześniej, ten deadline jest absolutnie nieprzekraczalny. Po nim nie ma dosyłania, poprawiania, prostowania niejasności i nieporozumień.
Potraktujcie powyższe terminy jako koniec przedmiotu, po którym nie ma ze mną kontaktu i możliwości zmiany czegokolwiek.